<!DOCTYPE html>
<html lang="en"><head><meta charset="utf-8">
<meta name="viewport" content="width=device-width, initial-scale=1.0"><link rel="stylesheet" href="../../../../resources/admin/styles/newcommon.css">
<meta name="description" content="The minor readings, Translated from the pāli by Bhikkhu Nānamoli," />
<title>The Minor Readings</title>
</head>

<body>

<p class="ctr"><img src="../../../../resources/images/khuddaka.masthead.jpg" alt="Khuddaka Nikaya" width="576" height="40"></p>

<hr />

<p class="ctr f2" style="margin-top: 4px">[<a href="../../../../index.htm">Home</a>]&nbsp;&nbsp;[<a href="../../../../backmatter/indexes/sutta/sutta_toc.htm">Sutta Indexes</a>]&nbsp;&nbsp;[<a href="../../../../backmatter/glossology/glossologytoc.htm">Glossology</a>]&nbsp;&nbsp;[<a href="../../../../backmatter/indexes/idx_index.htm">Site Sub-Sections</a>]<br />
[<a href="../../../../backmatter/glossology/ped/pts_ped/ped.htm"><img src="../../../../resources/images/ped_verysmall.jpg" width="16" height="17" alt="PED" title="PED" />Pāḷi English Dictionary</a>] [<a href="../../../../backmatter/indexes/sutta_search.htm"><img src="../../../../resources/images/sutta_search_small.jpg" width="16" height="17" alt="PED" title="PED" />Sutta Search</a>]</p>

<hr />

<p>&nbsp;</p>

<div class="main">

					<p class="f4 ctr"><b><i>Namo Tassa Bhagavato Arahato Sammāsambuddhassa</i></b></p>
					
					<h4 class="ctr">Kudakkha Nikāya</h4>
					
					<h1>Khuddaka-Pāṭha</h1>

					<p class="f4 ctr"><a href="../../../../backmatter/indexes/sutta/kd/khp/idx_khp.htm#I">[Index]</a></p>

					<p>&nbsp;</p>

					<p class="ctr f1">Adapted from the <i>Pāḷi Text Society's</i><br />
					<b><i>The Khuddakapāṭha</i></b><br />
					wherin it is stated:<br />
					"taken verbaatim from Childer's <i>editio princeps</i><br />
					(<i>J.R.A.S.</i> 1869, N.S vol iv, 309-324)<br />
					by Helmer Smith.</p>

					<p>&nbsp;</p>

					<hr />

					<h4 class="ctr"><a id="top"></a>Contents</h4>					
					
					<p class="ctr"><b>THE MINOR READINGS</b><br />
					<i>(Khuddakapāṭha)</i></p>

					<div class="nobdr">
					<table>
						<tr>
							<td><a id="c-I" href="#I">I.</a> Saranagamana</td>
							<td class="rt">1</td>
						</tr>
						<tr>
							<td><a id="c-II" href="#II">II.</a> Dasa Sikkhapada</td>
							<td class="rt">1</td>
						</tr>
						<tr>
							<td><a id="c-III" href="#III">III.</a> Dvattiṃsakār</td>
							<td class="rt">2</td>
						</tr>
						<tr>
							<td><a id="c-IV" href="#IV">IV.</a> Kumāra Pañha</td>
							<td class="rt">2</td>
						</tr>
						<tr>
							<td><a id="c-V" href="#V">V.</a> Mangala Suttaṃ</td>
							<td class="rt">2</td>
						</tr>
						<tr>
							<td><a id="c-VI" href="#VI">VI.</a> Ratana Suttaṃ</td>
							<td class="rt">3</td>
						</tr>
						<tr>
							<td><a id="c-VII" href="#VII">VII.</a> Tirokuḍḍa Suttaṃ</td>
							<td class="rt">6</td>
						</tr>
						<tr>
							<td><a id="c-VIII" href="#VIII">VIII.</a> Nidhi Kaṇḍa Suttaṃ</td>
							<td class="rt">7</td>
						</tr>
						<tr>
							<td><a id="c-IX" href="#IX">IX.</a> Metta Suttaṃ</td>
							<td class="rt">8</td>
						</tr>
					</table>
					</div>					

					<p>&nbsp;</p>

					<hr />

					<p>&nbsp;</p>
					
					<p><a id="pg1"><span class="f2 g"><b>[1]</b></span></a></p> 

					<p class="ctr"><a id="I" href="#c-I">I.</a> <a href="#top">☝</a></p>
					
					<h4 class="ctr">Saraṇagamana</h4>
					
					<p class="f4 ctr">[pali][<a href="../../../../dhamma-vinaya/chld/kd/khp/khp.chld.htm#I">chld</a>][<a href="../../../../dhamma-vinaya/pts/kd/khp/kd.khp.nymo.pts.htm#I">nymo</a>][<a href="../../../../dhamma-vinaya/ati/kd/khp/khp.1-9.than.ati.htm#p1">than</a>]</p>
					
					<p class="f4">Buddhaṃ sarṇaṃm gacchāmi<br />
					Dhammaṃ sarṇaṃm gacchāmi<br />
					Saṃghaṃ sarṇaṃm gacchāmi.</p>
					
					<p class="f4">Dutiyam pi Buddhaṃ sarṇaṃ gacchāmi<br />
					dutiyam pi Dhammaṃ sarṇaṃm gacchāmi<br />
					dutiyam pi Saṃghaṃ sarṇaṃm gacchāmi.</p>
					
					<p class="f4">Tatiyam pi Buddhaṃ sarṇaṃm gacchāmi<br />
					tatiyam pi Dhammaṃ sarṇaṃm gacchāmi<br />
					tatiyam pi Saṃghaṃ sarṇaṃm gacchāmi.</p>

					<p>&nbsp;</p>

					<p class="f4 ctr c">&sect;</p>

					<p>&nbsp;</p>

					<p class="ctr"><a id="II" href="#c-II">II.</a> <a href="#top">☝</a></p>
					
					<h4 class="ctr">Dasa Sikkhāpada</h4>
					
					<p class="f4 ctr">[pali][<a href="../../../../dhamma-vinaya/chld/kd/khp/khp.chld.htm#II">chld</a>][<a href="../../../../dhamma-vinaya/pts/kd/khp/kd.khp.nymo.pts.htm#II">nymo</a>][<a href="../../../../dhamma-vinaya/ati/kd/khp/khp.1-9.than.ati.htm#p2">than</a>]</p>

					<p>&nbsp;</p>

					<p class="f4">[1.] Pāṇātipātā veramaṇī-sikkhāpadaṃ samādiyāmi.|| ||</p>
					
					<p class="f4">[2.] Adinnādānā veramaṇī-sikkhāpadaṃ samādiyāmi.|| ||</p>
					
					<p class="f4">[3.] Abrahmacariyā veramaṇī-sikkhāpadaṃ samādiyāmi.|| ||</p>
					
					<p class="f4">[4.] Musāvādā veramaṇī-sikkhāpadaṃ samādiyāmi.|| ||</p>
					
					<p class="f4">[5.] Surāmerayamajjapamādaṭṭhānā veramaṇī-sikkhāpadaṃ samādiyāmi.|| ||</p>
					
					<p class="f4">[6.] Vikālabhojanā veramaṇī-sikkhāpadaṃ samādiyāmi.|| ||</p>
					
					<p class="f4">[7.] Naccagitavāditavisūkadassanā veramaṇī-sikkhāpadaṃ samādiyāmi.|| ||</p>
					
					<p class="f4">[8.] Mālāgandhavilepanadhāraṇa-manḍanavibhūsanaṭṭhānā veramaṇī-sikkhāpadaṃ samādiyāmi.|| ||</p>
					
					<p class="f4">[9.] Uccāsayanāmahāsayanā veramaṇī-sikkhāpadaṃ samādiyāmi.|| ||</p>
					
					<p class="f4">[10.] <a id="pg2"><span class="f2 g"><b>[2]</b></span></a> Jātarūparajatapaṭiggahaṇā veramaṇī-sikkhāpadaṃ samādiyāmi.|| ||</p>

					<p>&nbsp;</p>

					<p class="f4 ctr c">&sect;</p>

					<p>&nbsp;</p>

					<p class="ctr"><a id="III" href="#c-III">III.</a> <a href="#top">☝</a></p>
					
					<h4 class="ctr">Dvattiṃsākāra</h4>					
					
					<p class="f4 ctr">[pali][<a href="../../../../dhamma-vinaya/chld/kd/khp/khp.chld.htm#III">chld</a>][<a href="../../../../dhamma-vinaya/pts/kd/khp/kd.khp.nymo.pts.htm#III">nymo</a>][<a href="../../../../dhamma-vinaya/ati/kd/khp/khp.1-9.than.ati.htm#p3">than</a>]</p>

					<p>&nbsp;</p>

					<p>Atthi imasmiṃ kāye||<br />
					[1.] kesā,||<br />
					[2.] lomā,||<br />
					[3.] nakhā,||<br />
					[4.] taco,||<br />
					<br />
					[5.] maṃsaṃ,||<br />
					[6.] nahāru,||<br />
					[7.] aṭṭhi,||<br />
					[8.] aṭṭhimiñjā,||<br />
					[9.] vakkaṃ,||<br />
					<br />
					[10.] hadayaṃ,||<br />
					[11.] yakanaṃ,||<br />
					[12.] kilomakaṃ,||<br />
					[13.] pihakaṃ,||<br />
					[14.] papphāsaṃ,||<br />
					<br />
					[15.] antaṃ,||<br />
					[16.] antaguṇaṃ,||<br />
					[17.] udariyaṃ,||<br />
					[18.] karīīsaṃ,,||<br />
					[19.] pittaṃ,||<br />
					[20.] semhaṃ,||<br />
					[21.] pubbo,||<br />
					[22.] lohitaṃ,||<br />
					[23.] sedo,||<br />
					[24.] medo,||<br />
					<br />
					[25.] assu,||<br />
					[26.] vasā,||<br />
					[27.] kheḷo,||<br />
					[28.] siṃghānikā,||<br />
					[29.] lasikā,||<br />
					[30.] muttaṃ,||<br />
					<br />
					[31.] <a href="../../../../backmatter/glossology/ped/pts_ped/ped.htm#xmattha">matthake,</a>||<br />
					[32.] <a href="../../../../backmatter/glossology/ped/pts_ped/ped.htm#xmatthalu-ngam">matthaluṅgaṃ.</a>|| ||</p>

					<p>&nbsp;</p>

					<p class="f4 ctr c">&sect;</p>

					<p>&nbsp;</p>

					<p class="ctr"><a id="IV" href="#c-IV">IV.</a> <a href="#top">☝</a></p>
					
					<h4 class="ctr">Kumāra Pañha</h4>					
					
					<p class="f4 ctr">[pali][<a href="../../../../dhamma-vinaya/chld/kd/khp/khp.chld.htm#IV">chld</a>][<a href="../../../../dhamma-vinaya/pts/kd/khp/kd.khp.nymo.pts.htm#IV">nymo</a>][<a href="../../../../dhamma-vinaya/ati/kd/khp/khp.1-9.than.ati.htm#p4">than</a>]</p>

					<p>&nbsp;</p>

					<p>[1.] Eka nāma kim?|| ||</p>
					
					<p class="f4">Sabbe sattā āhāraṭṭhitikā.|| ||</p>
					
					<p class="f4">[2.] Dve nāma kim?|| ||</p>
					
					<p class="f4">Dve nāmañ ca rūpañ ca.|| ||</p>
					
					<p class="f4">[3.] Tiṇi nāma kim?|| ||</p>
					
					<p class="f4">Tiṇi tisso vedanā.|| ||</p>
					
					<p class="f4">[4.] Cattari nāma kim?|| ||</p>
					
					<p class="f4">Cattāri ariyasaccāni.|| ||</p>
					
					<p class="f4">[5.] Pañca nāma kim?|| ||</p>
					
					<p class="f4">Pañc'upādānakkhandhā.|| ||</p>
					
					<p class="f4">[6.] Cha nāma kim?|| ||</p>
					
					<p class="f4">Cha ajjhattikāni ayatanāni.|| ||</p>
					
					<p class="f4">[7.] Satta nāma kim?|| ||</p>
					
					<p class="f4">Satta bojjhaṅgā.|| ||</p>
					
					<p class="f4">[8.] Attha nāma kim?|| ||</p>
					
					<p class="f4">Ariyo aṭṭhaṅgiko maggo.|| ||</p>
					
					<p class="f4">[9.] Nava nāma kim?|| ||</p>
					
					<p class="f4">Nava sattāvāsā.|| ||</p>
					
					<p class="f4">[10.] Dasa nāma kim?|| ||</p>
					
					<p class="f4">Dasah'aṅgehi samannāgato arahā ti vuccati.|| ||</p>

					<p>&nbsp;</p>

					<p class="f4 ctr c">&sect;</p>

					<p>&nbsp;</p>

					<p class="ctr"><a id="V" href="#c-V">V.</a> <a href="#top">☝</a></p>
					
					<h4 class="ctr">Maṅgala Suttaṃ</h4>					
					
					<p class="f4 ctr">[pali][<a href="../../../../dhamma-vinaya/chld/kd/khp/khp.chld.htm#V">chld</a>][<a href="../../../../dhamma-vinaya/pts/kd/khp/kd.khp.nymo.pts.htm#V">nymo</a>][<a href="../../../../dhamma-vinaya/ati/kd/khp/khp.1-9.than.ati.htm#p5">than</a>]</p>

					<p>&nbsp;</p>

					<p class="f4">Evam me sutaṃ:|| ||</p>
					
					<p class="f4">Ekam samayaṃ Bhagavā Sāvatthiyaṃ viharati Jetavane Anathapiṇḍikassa ārāme.|| ||</p>
					
					<p class="f4">Atha kho aññatarā devatā abhikkantāya rattiyā abhikkantavaṇṇā kevalakappaṃ Jetavanaṃ obhāsetvā yena Bhagavā ten'upasaṃkami,||<br />
					upasaṃkamitvā Bhagavantaṃ abhivādetvā ekamantaṃ aṭṭhāsi.|| ||</p>
					
					<p class="f4">Ekamantaṃ ṭhita kho sā devatā Bhagavantam gāthāya ajjhabhāsi:|| ||</p>
					
							<p class="f4 in2"> <a id="pg3"><span class="f2 g"><b>[3]</b></span></a> "Bahū devā manussā ca maṅgalāni acintayuṃ ākaṃkhamāna sotthānaṃ,||<br />
							brūhi maṅgalam uttamaṃ."|| ||</p>

							<p class="f4 in2">"Asevanā ca bālānaṃ paṇḍitānañ ca sevanā pūja ca pūjaneyyānaṃ,||<br />
							etam maṅgalam uttamaṃ.|| ||</p>

							<p class="f4 in2">Patirūpadesavāso ca pubbe ca katapuññatā attasammāpaṇidhi ca,||<br />
							etam maṅgalam uttamaṃ.|| ||</p>

							<p class="f4 in2">Bāhusaccañ ca sippañ ca vinayo ca susikkhito subhāsita ca yā vācā,||<br />
							etam maṅgalam uttamaṃ.|| ||</p>

							<p class="f4 in2">Mātāpitu'upaṭṭhānaṃ puttadārassa saṅgaho anākulā ca kammanta,||<br />
							etam maṅgalam uttamaṃ.|| ||</p>

							<p class="f4 in2">Dānañ ca dhammacariyā ca ñātakānañ ca saṅgaho anavajjāni kammāni,||<br />
							etam maṅgalam uttamaṃ.|| ||</p>

							<p class="f4 in2">Ārati viratl pāpā majjapānā ca saññamo appamādo ca dhammesu,||<br />
							etam maṅgalam uttamaṃ.|| ||</p>

							<p class="f4 in2">Gāravo ca nivāto ca santuṭṭhī ca kataññutā kāṃena dhammasavanam,||<br />
							etam maṅgalam uttamaṃ.|| ||</p>

							<p class="f4 in2">Khanti ca sovācāssatā samaṇānañ ca daesanaṃ kālena dhammasākacchā,||<br />
							etam maṅgalam uttamaṃ.|| ||</p>

							<p class="f4 in2">Tapo ca brahmacariyañ ca ariyasaccāna dassanaṃ nibbānasacchikiriyāā ca,||<br />
							etam maṅgalam uttamaṃ.|| ||</p>

							<p class="f4 in2">Phuṭṭhassa lokadhammehi cittaṃ yassa na kampati asokaṃ virajaṃ khemaṃ,||<br />
							etam maṅgalam uttamaṃ.|| ||</p>

							<p class="f4 in2">Etādisāni katvāna sabbattha-m-aparājitā sabbattha sotthiṃ gacchanti,||<br />
							taṃ tesaṃ maṅgalam uttamaṃ."</p>

					<p>&nbsp;</p>

					<p class="f4 ctr c">&sect;</p>

					<p>&nbsp;</p>

					<p class="ctr"><a id="VI" href="#c-VI">VI.</a> <a href="#top">☝</a></p>
					
					<h4 class="ctr">Ratana Suttaṃ</h4>					
					
					<p class="f4 ctr">[pali][<a href="../../../../dhamma-vinaya/chld/kd/khp/khp.chld.htm#VI">chld</a>][<a href="../../../../dhamma-vinaya/pts/kd/khp/kd.khp.nymo.pts.htm#VI">nymo</a>][<a href="../../../../dhamma-vinaya/ati/kd/khp/khp.1-9.than.ati.htm#p6">than</a>]</p>

					<p>&nbsp;</p>

							<p class="f4 in2">&nbsp;&nbsp;&nbsp;&nbsp;Yānidha bhūtāni samāgatāni||<br />
							bhummāni vā yāni va antalikkhe,||<br />
							sabbe vā bhūtā sumanā bhavantu||<br />
							atho pi sakkacca suṇantu bhāsitaṃ.||<br />
							<br />
							Tasmā hi bhūtā nisāmetha sabbe||<br />
							mettaṃ karotha mānusiyā pajāya,||<br />
							divā ca ratto ca haranti ye balim,||<br />
							tasma hi ne rakkhatha appamattā.|| ||</p> 

					<p>&nbsp;</p>

							<p class="f4 in2">&nbsp;&nbsp;&nbsp;&nbsp;Yam kiñci vittam idha vā huram vā||<br />
							<a id="pg4"><span class="f2 g"><b>[4]</b></span></a> saggesu vā yaṃ ratanaṃ paṇītaṃ||<br />
							na no samaṃ atthi Tathāgatena, —||<br />
							idam pi Buddhe ratanaṃ paṇītaṃ,||<br />
							etena saccena suvatthi hotu.|| ||</p> 

					<p>&nbsp;</p>
					
							<p class="f4 in2">&nbsp;&nbsp;&nbsp;&nbsp;Khayaṃ virāgaṃ amataṃ paṇītaṃ||<br />
							yad ajjhagā Sakyamuni samāhito,||<br />
							na tena dhammena sam'atthi kiñci, —||<br />
							idam pi Dhamme ratanaṃ paṇītaṃ,||<br />
							etena saccena suvatthi hotu.||<br />
							<br />
							Yam buddhaseṭṭho parivaṇṇayī suciṃ||<br />
							samādhim ānantarikañ ñam āhu,||<br />
							samādhinā tena samo na vijjati, —||<br />
							idam pi Dhamme ratanaṃ paṇītaṃ,||<br />
							etena saccena suvatthi hotu.|| ||</p> 

					<p>&nbsp;</p>
					
							<p class="f4 in2">&nbsp;&nbsp;&nbsp;&nbsp;Ye puggalā aṭṭha satam pasatthā,||<br />
							cattāri etāni yugāni honti,||<br />
							te dakkhiṇeyyā Sugatassa sāvakā,||<br />
							etesu dinnāni mahapphalāni, —||<br />
							idam pi Saṃghe ratanaṃ paṇīaṃ,||<br />
							etena saccena suvatthi hotu.||<br />
							<br />
							Ye suppayuttā manasā daḷhena||<br />
							nikkāmino Gotamasānamhi,||<br />
							te pattipattā amataṃ vigayha||<br />
							laddhā mudhā nibbutiṃ bhunjamānā, —||<br />
							idam pi Saṃghe ratanaṃ paṇītaṃ,||<br />
							etena saccena suvatthi hotu.||<br />
							<br />
							Yath'indakhīlo paṭhavim sito siyā||<br />
							catubbhi vātehi asampakampiyo,||<br />
							tathūpamaṃ sappurisaṃ vadāmi,||<br />
							yo ariyasaccāni avecca passati, —||<br />
							idam pi Saṃghe ratanaṃ paṇītaṃ,||<br />
							etena saccena suvatthi hotu.||<br />
							<br />
							Ye ariyasaccāni vibhāvayanti||<br />
							gambīrapaññena sudesitāni,||<br />
							kiñcapi te honti bhusappamattā,||<br />
							na te bhavaṃ aṭṭhamaṃ ādiyanti, —||<br />
							idam pi Saṃghe ratanaṃ paṇītaṃ,||<br />
							etena saccena suvatthi hotu.||<br />
							<br />
							<a id="pg5"><span class="f2 g"><b>[5]</b></span></a> Saha v'assa dassanasampadāya||<br />
							tayas su dhamma jahitā bhavanti:||<br />
							sakkāyadiṭṭhi vicikicchitañ ca||<br />
							silabbataṃ vā pi yad atthi kiñci||<br />
							catūh'apāyehi ca vippamutto||<br />
							cha cabhiṭhānāni abhabbo kātuṃ, —||<br />
							idam pi Saṃghe ratanaṃ paṇītam,||<br />
							etena saccena suvatthi hotu.||<br />
							<br />
							Kiñcāpi so kammaṃ karoti pāpakam||<br />
							kāyena vācā uda cetasā vā,||<br />
							abhabbo so tassa paṭicchādāya,||<br />
							abhabbatā diṭṭhapadassa vuttā, —||<br />
							idam pi Saṃghe ratanaṃ paṇītam,||<br />
							etena saccena suvatthi hotu.|| ||</p> 

					<p>&nbsp;</p>
					
							<p class="f4 in2">&nbsp;&nbsp;&nbsp;&nbsp;Vanappagumbe yathā phussitagge||<br />
							gimhāna māse paṭhamasṃm adesayi||<br />
							nibbānagāmiṃ paramaṃhitāya, —||<br />
							idam pi Buddhe ratanaṃ paṇītam,||<br />
							etena saccena suvatthi hotu.||<br />
							<br />
							Varo varaññū varado varāharo||<br />
							anuttaro dhammavaraṃ adesayi, —||<br />
							idam pi Buddhe ratanaṃ paṇītam,||<br />
							etena saccena suvatthi hotu.|| ||</p> 

					<p>&nbsp;</p>
					
							<p class="f4 in2">&nbsp;&nbsp;&nbsp;&nbsp;'Khīṇaṃ purāṇam, navaṃ n'atthi-sambhavaṃ'||<br />
							virattacittā āyatike bhavasmiṃ||<br />
							te khīṇabījā avirūḷhichandā||<br />
							nibbanti dhīrā yathāyam padīpo, —||<br />
							idam pi Saṃghe ratanaṃ paṇītam,||<br />
							etena saccena suvatthi hotu.|| ||</p> 

					<p>&nbsp;</p>
					
							<p class="f4 in2">&nbsp;&nbsp;&nbsp;&nbsp;Yānīdha bhūtāni samāgatāni||<br />
							bhummāni vā yāni vā antalikkhe,||<br />
							tathāgataṃ devamanussapūjitaṃ||<br />
							Buddhaṃ namassāma, suvatthi hotu.||<br />
							<br />
							Yānīdha bhūtāni samāgatāni||<br />
							bhummāni vā yāni va antalikkhe,||<br />
							tathāgataṃ devamanussapūjitam||<br />
							<a id="pg6"><span class="f2 g"><b>[6]</b></span></a> Dhammaṃ nāmassāma, suvatthi hotu.||<br />
							<br />
							Yānīdha bhūtāni samāgatāni||<br />
							bhummāni vā yāni va antalikkhe,||<br />
							tathāgataṃ devamanussapūjitam||<br />
							Saṃghaṃ namassāma, suvatthi hotu.|| ||</p> 
							
					<p>&nbsp;</p>

					<p class="f4 ctr c">&sect;</p>

					<p><a id="pg7"><span class="f2 g"><b>[7]</b></span></a></p>

					<p class="ctr"><a id="VII" href="#c-VII">VII.</a> <a href="#top">☝</a></p>
					
					<h4 class="ctr">Tirokuḍḍa Suttaṃ</h4>					
					
					<p class="f4 ctr">[pali][<a href="../../../../dhamma-vinaya/chld/kd/khp/khp.chld.htm#VII">chld</a>][<a href="../../../../dhamma-vinaya/pts/kd/khp/kd.khp.nymo.pts.htm#VII">nymo</a>][<a href="../../../../dhamma-vinaya/ati/kd/khp/khp.1-9.than.ati.htm#p7">than</a>]</p>

					<p>&nbsp;</p>
					
					<p class="f4">&nbsp;&nbsp;&nbsp;&nbsp;Tiro-kuḍḍesu tiṭṭhanti sandhisiṃghāṭakesu ca||<br />
					dvārabābāsu tiṭṭhanti āgantvāna sakaṃ gharaṃ,||<br />
					<br />
					pahūte annapānamhi khajjabhojje upaṭṭhite||<br />
					na tesaṃ koci sarati sattānaṃ kammapaccayā.||<br />
					<br />
					Evam dadanti ñātīnaṃ ye honti anukampakā||<br />
					suciṃ paṇītaṃ kālena kappiyaṃ pānabhojanaṃ:||<br />
					<br />
					'idaṃ vo ñātinaṃ hotu, sukhitā hontu ñātayo'||<br />
					Te ca tattha samāgantvā ñātipetā samāgata||<br />
					<br />
					pahūte annapānamhi sakkaccaṃ anumodare:||<br />
					'ciraṃ jīvantu no ñātī, yesaṃ hetu labhāmase;||<br />
					<br />
					amhākañ ca katā pūjā dāyaka ca anipphalā.'|| ||</p>

					<p>&nbsp;</p>

					<p class="f4">&nbsp;&nbsp;&nbsp;&nbsp;Na hi tattha kasī atthi, gorakkh'ettha na vijjati,||<br />
					<br />
					vaṇijja tādisī n'atthi hiraññena kayakkayaṃ,||<br />
					ito dinnena yāpenti petā kālagatā tahiṃ.||<br />
					<br />
					Unname udakaṃ vaṭṭaṃ yathā ninnam pavattati,||<br />
					evam eva ito dinnaṃ petānaṃ upakappati.||<br />
					<br />
					Yathā vārivahā pūrā paripūrenti sāgaraṃ,||<br />
					evam eva ito dinnam petānaṃ upakappati.||<br />
					<br />
					'Adāsi me, akāsi me, ñātimittā sakhā ca me'||<br />
					petānaṃ dakkhiṇaṃ dajjā pubbe katam anussaraṃ.||<br />
					<br />
					Na hi runnaṃ vā soko vā yā c'aññā paridevanā,||<br />
					na taṃ petānaṃ atthaya: evaṃ tiṭṭhanti ñātayo.||<br />
					<br />
					Ayañ ca kho dakkhinā dinnā saṃghaṃhi suppatiṭṭhitā||<br />
					dīgharattaṃ hitāy'assa thānaso upakappati.|| ||</p>

					<p>&nbsp;</p>

					<p class="f4 in2">So ñātidhammo ca ayaṃ nīdassito,||<br />
					petānaṃ pūjā ca katā uḷara,||<br />
					balañ ca bhikkhūnam anuppadinnaṃ,||<br />
					tumhehi puññaṃ pasutaṃ anappakaṃ.|| ||</p>

					<p>&nbsp;</p>

					<p class="f4 ctr c">&sect;</p>

					<p>&nbsp;</p>

					<p class="ctr"><a id="VIII" href="#c-VIII">VIII.</a> <a href="#top">☝</a></p>
					
					<h4 class="ctr">Nidhi Kaṇḍa Suttaṃ</h4>					
					
					<p class="f4 ctr">[pali][<a href="../../../../dhamma-vinaya/chld/kd/khp/khp.chld.htm#VIII">chld</a>][<a href="../../../../dhamma-vinaya/pts/kd/khp/kd.khp.nymo.pts.htm#VIII">nymo</a>][<a href="../../../../dhamma-vinaya/ati/kd/khp/khp.1-9.than.ati.htm#p8">than</a>]</p>

					<p>&nbsp;</p>

					<p class="f4">Nidhiṃ nidheti puriso gambhīre odakantike:||<br />
					'atthe kicce samuppanne atthāya me bhavissati||<br />
					<br />
					rajato vā duruttassa corato pīḷitassa vā,||<br />
					iṇassa vā pamokkhāya, dubbhikkhe āpadāsu vā||<br />
					etadatthāya lokasmiṃ nidhi nāma nidhīyate.||<br />
					<br />
					Tāva-sunihito santo gambhīre odakantike||<br />
					na sabbo sabbadā eva tassa taṃ upakappati:||<br />
					<br />
					nidhi vā ṭhānā cavati, saññā vaesa vimuyhaii,||<br />
					nāgā vā apanāmenti yakkha vā pi haranti naṃ||<br />
					<br />
					appiya vā pi dāyādā uddharanti apassato;||<br />
					yadā puññakkhayo hoti, sabbam etaṃ vinassati.||<br />
					<br />
					Yassa dānena sīlena saṃyamena damena ca||<br />
					nidhī sunihito hoti itthiyā purisassa vā||<br />
					<br />
					cetiyamhi va saṃghe vā puggale atithīsu vā||<br />
					mātari pitari vā pi atho jeṭṭhamhi bhātari,||<br />
					<br />
					eso nidhi sunihito ajeyyo anugāmiko,||<br />
					pahāya gamanīyesu etaṃ ādāya gacchati||<br />
					<br />
					asādhāranam aññesaṃ: acorāharaṇo nidhi;||<br />
					kayiratha dhīro puññāni, yo nidhi anugāmiko.||<br />
					<br />
					Esa devamanussānaṃ sabbakāmadado nidhi,||<br />
					yaṃ yad evābhipatthenti, sabbam etena labbhati:||<br />
					<br />
					suvaṇṇatā sussaratā susaṇṭhānasurūpatā||<br />
					adhipaccaparivāro, sabbam etena labbhati,||<br />
					<br />
					padesarajjam issariyaṃ cakkavattisukham pi yaṃ||<br />
					devarajjaṃ pi dibbesu, sabbam etena labbhati,||<br />
					<br />
					mānusikā ca sampatti devaloke ca yā rati||<br />
					yā ca nibbānasampatti, sabbam etena labbhati,||<br />
					<br />
					mittasampadam āgamma yoniso ve payuñjato||<br />
					vijjā vimutti vasībhāvo, sabbam etena labbhati,||<br />
					<br />
					patisambhidā vimokkhā ca yā ca sāvakapāramī||<br />
					paccekabodhi buddhabhūmi, sabbam etena labbhati;||<br />
					<br />
					evaṃ mahatthikā esā yadidaṃ puññasampadā,||<br />
					tasmā dhīrā pasaṃsanti paṇḍita katapuññataṃ.|| ||</p>

					<p>&nbsp;</p>

					<p class="f4 ctr c">&sect;</p>

					<p><a id="pg8"><span class="f2 g"><b>[8]</b></span></a></p>

					<p class="ctr"><a id="IX" href="#c-IX">IX.</a> <a href="#top">☝</a></p>
					
					<h4 class="ctr">Metta Sutta</h4>					
					
					<p class="f4 ctr">[pali][<a href="../../../../dhamma-vinaya/chld/kd/khp/khp.chld.htm#IX">chld</a>][<a href="../../../../dhamma-vinaya/pts/kd/khp/kd.khp.nymo.pts.htm#IX">nymo</a>][<a href="../../../../dhamma-vinaya/ati/kd/khp/khp.1-9.than.ati.htm#p9">than</a>]</p>

					<p>&nbsp;</p>

					<p class="f4">Karaṇiyam atthakusalena||<br />
					yan taṃ santaṃ padaṃ abhisamecca||<br />
					sakko ujū ca sūjū ca||<br />
					suvaco c'assa mudu anatimāni||<br />
					santussako ca subharo ca||<br />
					appakicco ca sallahukavutti||<br />
					santindriyo ca nipako ca||<br />
					appagabbho kulesu ananugiddho,||<br /> 
					na ca khuddam samācare kiñci||<br />
					yena viññū pare upavadeyyum.|| ||</p>
					
					<p class="f4">Sukhino vā khemino hontu||<br />
					sabbe sattā bhavantu sukhitattā:||<br />
					ye keci pāṇabhūt'atthi||<br />
					tasā vā thāvarā vā anavasesā||<br />
					dīghā vā ye mahantā vā||<br />
					majjhimā rassakā aṇukathūlā,||<br />
					diṭṭhā vā ye vā addiṭṭhā||<br />
					ye ca dūre vasanti aviaūre,||<br />
					bhūtā vā sambhavesī vā;||<br />
					sabbe sattā bhavantu sukhitattā.|| ||</p>
					
					<p class="f4">Na paro paraṃ nikubbetha||<br />
					nātimaññetha katthacinaṃ kañci,||<br />
					vyārosanā paṭighasaññā||<br />
					naññamaññassa dukkham iccheyya.|| ||</p>
					
					<p class="f4">Mata yathā niyaṃ puttaṃ||<br /> 
					āyusa ekaputtam anurakkhe,||<br /> 
					evam pi sabbabhūtesu||<br />
					mānasam bhāvaye aparimāṇaṃ.|| ||</p>
					
					<p class="f4">Mettañ ca sabbalokasmiṃ||<br />
					mānasam bhāvaye aparimāṇaṃ||<br />
					uddhaṃ adho ca tiriyañ ca||<br />
					asambādhaṃ averaṃ asapattam.|| ||</p>
					
					<p class="f4">Tiṭṭhaṃ caraṃ nisinno vā||<br />
					sayāno vā yāvat'assa vigatamiddho,||<br />
					etaṃ satiṃ adhiṭṭheyya;||<br />
					brahmam etam vihāraṃ idha-m-āhu.|| ||</p>
					
					<p class="f4">Ditthiñ ca anupagamma||<br />
					sīlavā dassanena sampanno||<br />
					kāmesu vineyya gedhaṃ||<br />
					na hi jātu gabbhaseyyaṃ punar eti.|| ||</p>

					<p>&nbsp;</p>

					<p class="ctr">K<span class="f2">HUDDAKAPĀṬHAPPAKARAṆAṂ</span> N<span class="f2">IṬṬHIṬAM</span></p>

					<p>&nbsp;</p>

</div>

<hr />

<p class="fine ctr c"><b>Contact:</b><br />
<img src="../../../../resources/images/contact.email.jpg" width="178" height="24" alt="E-mail" /><br />
<a href="../../../../frontmatter/004_copyright.htm">Copyright Statement</a></p>

</body>
</html>
