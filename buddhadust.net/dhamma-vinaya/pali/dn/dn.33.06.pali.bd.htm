<!DOCTYPE html>
<html lang="en"><head><meta charset="utf-8">
<meta name="viewport" content="width=device-width, initial-scale=1.0"><link rel="stylesheet" href="../../../resources/admin/styles/newcommon.css">
<meta name="description" content="The Pali text of Dīgha Nikāya, Sutta 33, The Saṅgiti Suttantam, Sixes." />
<title>DN 33.6: Saṅgiti Suttanta: Chakkam</title>
</head>

<body>

<p class="ctr"><img src="../../../resources/images/dighapage.jpg" alt="Dīgha Nikāya" width="576" height="42"></p>

<hr />

<p class="ctr f2">[<a href="../../../index.htm">Home</a>]&nbsp;&nbsp;[<a href="../../../backmatter/indexes/sutta/sutta_toc.htm">Sutta Indexes</a>]&nbsp;&nbsp;[<a href="../../../backmatter/glossology/glossologytoc.htm">Glossology</a>]&nbsp;&nbsp;[<a href="../../../backmatter/indexes/idx_index.htm">Site Sub-Sections</a>]</p>

<hr />

<p>&nbsp;</p>

<div class="main">

					<h4 class="ctr">Dīgha Nikāya</h4>

					<h4 class="ctr"><a href="../../../backmatter/indexes/sutta/dn/idx_digha_nikaya.htm#p33">Sutta 33</a></h4>

					<h1>Saṅgīti Suttantaṃ</h1>

					<p class="ctr f1">Adapted from the digital version of the <b>Sri Lanka Buddha Jayanti Tripitaka Series</b></p>

					<p>&nbsp;</p>

					<hr />

					<p>&nbsp;</p>

					<p class="f4">Atthi kho āvuso tena Bhagavatā||<br />
					jānatā passatā||<br />
					arahatā||<br />
					Sammā Sambuddhena||<br />
					cha dhammā sammad-akkhāto.|| ||</p>

					<p class="f4">Tattha sabbeh'eva saṅgāyitabbaṃ||<br />
					na vivaditabbaṃ,||<br />
					yatha-yidaṃ Brahma-cariyaṃ||<br />
					addhaniyaṃ assa cira-ṭ-ṭhitikaṃ,||<br />
					tad assa bahu-jana-hitāya,||<br />
					bahu-jana-sukhāya,||<br />
					lokānukampāya,||<br />
					atthāya,||<br />
					hitāya,||<br />
					sukhāya,||<br />
					deva-manussānaṃ.|| ||</p>

					<p class="f4">Katame cha?</p>

					<p class="f4"><span class="f3">[<a id="p6.01">6.01</a>][<a href="../../../dhamma-vinaya/pts/dn/dn.33.06.rhyt.pts.htm#p6.01">pts</a>][<a href="../../../dhamma-vinaya/wp/dn/dn.33.06.wlsh.wp.htm#p6.01">bodh</a>][<a href="../../../dhamma-vinaya/bd/dn/dn.33.06.olds.bd.htm#p6.01">olds</a>]</span> Cha ajjhattikāni āyatanāni:|| ||</p>
					
					<p class="f4">Cakkh'āyatanaṃ,||<br />
					sot'āyatanaṃ,||<br />
					ghān'āyatanaṃ,||<br />
					jivh'āyatanaṃ,||<br />
					kāy'ātanaṃ,||<br />
					man'āyatanaṃ.|| ||</p>
					
					<p class="f4"><span class="f3">[<a id="p6.02">6.02</a>][<a href="../../../dhamma-vinaya/pts/dn/dn.33.06.rhyt.pts.htm#p6.02">pts</a>][<a href="../../../dhamma-vinaya/wp/dn/dn.33.06.wlsh.wp.htm#p6.02">bodh</a>][<a href="../../../dhamma-vinaya/bd/dn/dn.33.06.olds.bd.htm#p6.02">olds</a>]</span> Cha bāhirāni āyatanāni:|| ||</p>
					
					<p class="f4">Rūp'āyatanaṃ,||<br />
					sadd'āyatanaṃ,||<br />
					gandh'āyatanaṃ,||<br />
					ras'āyatanaṃ,||<br />
					phoṭṭhabb'āyatanaṃ,||<br />
					dhamm'āyatanaṃ.|| ||</p>

					<p class="f4"><span class="f3">[<a id="p6.03">6.03</a>][<a href="../../../dhamma-vinaya/pts/dn/dn.33.06.rhyt.pts.htm#p6.03">pts</a>][<a href="../../../dhamma-vinaya/wp/dn/dn.33.06.wlsh.wp.htm#p6.03">bodh</a>][<a href="../../../dhamma-vinaya/bd/dn/dn.33.06.olds.bd.htm#p6.03">olds</a>]</span> Cha viññāṇa-kāyā:|| ||</p>
					
					<p class="f4">Cakkhu-viññāṇaṃ,||<br />
					sota-viññāṇaṃ,||<br />
					ghāna-viññāṇaṃ,||<br />
					jivhā-viññāṇaṃ,||<br />
					kāya-viññāṇaṃ,||<br />
					mano-viññāṇaṃ.|| ||</p>

					<p class="f4"><span class="f3">[<a id="p6.04">6.04</a>][<a href="../../../dhamma-vinaya/pts/dn/dn.33.06.rhyt.pts.htm#p6.04">pts</a>][<a href="../../../dhamma-vinaya/wp/dn/dn.33.06.wlsh.wp.htm#p6.04">bodh</a>][<a href="../../../dhamma-vinaya/bd/dn/dn.33.06.olds.bd.htm#p6.04">olds</a>]</span> Cha phassa-kāyā:|| ||</p>
					
					<p class="f4">Cakkhu-samphasso,||<br />
					sota-samphasso,||<br />
					ghāna-samphasso,||<br />
					jivhā-samphasso,||<br />
					kāya-samphasso,||<br />
					mano-samphasso.|| ||</p>

					<p class="f4"><span class="f3">[<a id="p6.05">6.05</a>][<a href="../../../dhamma-vinaya/pts/dn/dn.33.06.rhyt.pts.htm#p6.05">pts</a>][<a href="../../../dhamma-vinaya/wp/dn/dn.33.06.wlsh.wp.htm#p6.05">bodh</a>][<a href="../../../dhamma-vinaya/bd/dn/dn.33.06.olds.bd.htm#p6.05">olds</a>]</span> Cha vedanā-kāyā:|| ||</p>
					
					<p class="f4">Cakkhu-samphassajā vedanā,||<br />
					<a id="pg244"><span class="f2 g"><b>[244]</b></span></a> sota-samphassajā vedanā,||<br />
					ghāna-samphassajā vedanā,||<br />
					jivhā-samphassajā vedanā,||<br />
					kāya-samphassajā vedanā,||<br />
					mano-samphassajā vedanā.|| ||</p>

					<p class="f4"><span class="f3">[<a id="p6.06">6.06</a>][<a href="../../../dhamma-vinaya/pts/dn/dn.33.06.rhyt.pts.htm#p6.06">pts</a>][<a href="../../../dhamma-vinaya/wp/dn/dn.33.06.wlsh.wp.htm#p6.06">bodh</a>][<a href="../../../dhamma-vinaya/bd/dn/dn.33.06.olds.bd.htm#p6.06">olds</a>]</span> Cha saññā-kāyā:|| ||</p>
					
					<p class="f4">Rūpa-saññā,||<br />
					sadda-saññā,||<br />
					gandha-saññā,||<br />
					rasa-saññā,||<br />
					phoṭṭhabba-saññā,||<br />
					dhamma-saññā.|| ||</p>

					<p class="f4"><span class="f3">[<a id="p6.07">6.07</a>][<a href="../../../dhamma-vinaya/pts/dn/dn.33.06.rhyt.pts.htm#p6.07">pts</a>][<a href="../../../dhamma-vinaya/wp/dn/dn.33.06.wlsh.wp.htm#p6.07">bodh</a>][<a href="../../../dhamma-vinaya/bd/dn/dn.33.06.olds.bd.htm#p6.07">olds</a>]</span> Cha sañcetanā-kāyā:|| ||</p>
					
					<p class="f4">Rūpa-sañcetanā,||<br />
					sadda-sañcetanā,||<br />
					gandha-sañcetanā,||<br />
					rasa-sañcetanā,||<br />
					phoṭṭhabba-sañcetanā,||<br />
					dhamma-sañcetanā.|| ||</p>

					<p class="f4"><span class="f3">[<a id="p6.08">6.08</a>][<a href="../../../dhamma-vinaya/pts/dn/dn.33.06.rhyt.pts.htm#p6.08">pts</a>][<a href="../../../dhamma-vinaya/wp/dn/dn.33.06.wlsh.wp.htm#p6.08">bodh</a>][<a href="../../../dhamma-vinaya/bd/dn/dn.33.06.olds.bd.htm#p6.08">olds</a>]</span> Cha taṇhā-kāyā:|| ||</p>
					
					<p class="f4">Rūpa-taṇhā,||<br />
					sadda-tanhā,||<br />
					gandha-taṇhā,||<br />
					rasa-taṇhā,||<br />
					phoṭṭhabba-taṇhā,||<br />
					dhamma-taṇhā.|| ||</p>

					<p class="f4"><span class="f3">[<a id="p6.09">6.09</a>][<a href="../../../dhamma-vinaya/pts/dn/dn.33.06.rhyt.pts.htm#p6.09">pts</a>][<a href="../../../dhamma-vinaya/wp/dn/dn.33.06.wlsh.wp.htm#p6.09">bodh</a>][<a href="../../../dhamma-vinaya/bd/dn/dn.33.06.olds.bd.htm#p6.09">olds</a>]</span> Cha agāravā:|| ||</p>
					
					<p class="f4">Idh'āvuso bhikkhu||<br />
					Satthari agāravo viharati appatisso,||<br />
					Dhamme agāravo viharati appatisso,||<br />
					Saṅghe agāravo viharati appatisso,||<br />
					sikkhāya agāravo viharati appatisso,||<br />
					appamāde agāravo viharati appatisso,||<br />
					paṭisanthāre agāravo viharati appatisso.|| ||</p>

					<p class="f4"><span class="f3">[<a id="p6.10">6.10</a>][<a href="../../../dhamma-vinaya/pts/dn/dn.33.06.rhyt.pts.htm#p6.10">pts</a>][<a href="../../../dhamma-vinaya/wp/dn/dn.33.06.wlsh.wp.htm#p6.10">bodh</a>][<a href="../../../dhamma-vinaya/bd/dn/dn.33.06.olds.bd.htm#p6.10">olds</a>]</span> Cha gāravā:|| ||</p>
					
					<p class="f4">Idh'āvuso bhikkhu||<br />
					Satthari sagāravo viharati sappatisso,||<br />
					Dhamme sagāravo viharati sappatisso,||<br />
					Saṅghe sagāravo viharati sappatisso,||<br />
					sikkhāya sagāravo viharati sappatisso,||<br />
					appamāde sagāravo viharati sappatisso,||<br />
					paṭisathāre sagāravo viharati sappatisso.|| ||</p>

					<p class="f4"><span class="f3">[<a id="p6.11">6.11</a>][<a href="../../../dhamma-vinaya/pts/dn/dn.33.06.rhyt.pts.htm#p6.11">pts</a>][<a href="../../../dhamma-vinaya/wp/dn/dn.33.06.wlsh.wp.htm#p6.11">bodh</a>][<a href="../../../dhamma-vinaya/bd/dn/dn.33.06.olds.bd.htm#p6.11">olds</a>]</span> Cha somanass-ūpavicārā:|| ||</p>
					
					<p class="f4">Cakkhunā rūpaṃ disvā somanassa-ṭ-ṭhāniyaṃ rūpaṃ upavicarati.|| ||</p>

					<p class="f4">Sotena saddaṃ sutvā somanassa-ṭ-ṭhāniyaṃ saddaṃ upavicarati.|| ||</p>

					<p class="f4">Ghānena gadhaṃ ghāyitvā somanassa-ṭ-ṭhāniyaṃ gandhaṃ upavicarati.|| ||</p>

					<p class="f4">Jivhāya rasaṃ sāyitvā somanassa-ṭ-ṭhāniyaṃ rasaṃ upavicarati.|| ||</p>

					<p class="f4">Kāyena phoṭṭhabbaṃ phūsitvā somanassa-ṭ-ṭhāniyaṃ phoṭṭhabbaṃ upavicarati.|| ||</p>

					<p class="f4">Manasā dhammaṃ viññāya somanassa-ṭ-ṭhāniyaṃ dhammaṃ upavicarati.|| ||</p>

					<p class="f4"> <span class="f3"><a id="pg245"><span class="f2 g"><b>[245]</b></span></a>[<a id="p6.12">6.12</a>][<a href="../../../dhamma-vinaya/pts/dn/dn.33.06.rhyt.pts.htm#p6.12">pts</a>][<a href="../../../dhamma-vinaya/wp/dn/dn.33.06.wlsh.wp.htm#p6.12">bodh</a>][<a href="../../../dhamma-vinaya/bd/dn/dn.33.06.olds.bd.htm#p6.12">olds</a>]</span> Cha domanass-ūpavicārā:|| ||</p>
					
					<p class="f4">Cakkhunā rūpaṃ disvā domanassa-ṭ-ṭhāniyaṃ rūpaṃ upavicarati.|| ||</p>

					<p class="f4">Sotena saddaṃ sutvā domanassa-ṭ-ṭhāniyaṃ saddaṃ upavicarati.|| ||</p>

					<p class="f4">Ghānena gandhaṃ ghāyitvā domanassa-ṭ-ṭhāniyaṃ gandhaṃ upavicarati.|| ||</p>

					<p class="f4">Jivhāya rasaṃ sāyitvā demanassa-ṭ-ṭhāniyaṃ rasaṃ upavicarati.|| ||</p>

					<p class="f4">Kāyena phoṭṭhabbaṃ phusitvā demanassa-ṭ-ṭhāniyaṃ phoṭṭhabbaṃ upavicarati.|| ||</p>

					<p class="f4">Manasā dhammaṃ viññāya domanassa-ṭ-ṭhāniyaṃ dhammaṃ upavicarati.|| ||</p>

					<p class="f4"><span class="f3">[<a id="p6.13">6.13</a>][<a href="../../../dhamma-vinaya/pts/dn/dn.33.06.rhyt.pts.htm#p6.13">pts</a>][<a href="../../../dhamma-vinaya/wp/dn/dn.33.06.wlsh.wp.htm#p6.13">bodh</a>][<a href="../../../dhamma-vinaya/bd/dn/dn.33.06.olds.bd.htm#p6.13">olds</a>]</span> Cha upekkh'ūpavicārā:|| ||</p>
					
					<p class="f4">Cakkhunā rūpaṃ disvā upekkhā-ṭ-ṭhāniyaṃ rūpaṃ upavicarati.|| ||</p>

					<p class="f4">Sotena saddaṃ sutvā upekkhā-ṭ-ṭhāniyaṃ saddaṃ upavicarati.|| ||</p>

					<p class="f4">Ghānena gandhaṃ ghāyitvā upekkhā-ṭ-ṭhāniyaṃ gandhaṃ upavicarati.|| ||</p>

					<p class="f4">Jivhāya rasaṃ sāyitvā upekkhā-ṭ-ṭhāniyaṃ rasaṃ upavicarati.|| ||</p>

					<p class="f4">Kāyena phoṭṭhabbaṃ phusitvā upekkhā-ṭ-ṭhāniyaṃ phoṭṭhabbaṃ upavicarati.|| ||</p>

					<p class="f4">Manasā dhammaṃ viññāya upekkhā-ṭ-ṭhāniyaṃ1 dhammaṃ upavicarati.|| ||</p>

					<p class="f4"><span class="f3">[<a id="p6.14">6.14</a>][<a href="../../../dhamma-vinaya/pts/dn/dn.33.06.rhyt.pts.htm#p6.14">pts</a>][<a href="../../../dhamma-vinaya/wp/dn/dn.33.06.wlsh.wp.htm#p6.14">bodh</a>][<a href="../../../dhamma-vinaya/bd/dn/dn.33.06.olds.bd.htm#p6.14">olds</a>]</span> Cha sārāṇīyā dhammā:|| ||</p>
					
					<p class="f4">Idh'āvuso bhikkhuno||<br />
					mettaṃ kāya-kammaṃ pacc'upatthikaṃ hoti sabrahma-cārīsu āvī c'eva raho ca,||<br />
					ayam pi dhammo sārāṇīyo piya-karaṇo garu-karaṇo,||<br />
					saṅgahāya avivādāya avihesāya sāmaggiyā ekī-bhāvāya saṃvaṭṭati.|| ||</p>

					<p class="f4">Puna ca paraṃ āvuso bhikkuno||<br />
					mettaṃ vacī-kammaṃ pacc'upatthikaṃ hoti sabrahma-cārīsu āvī c'eva raho ca,||<br />
					ayam pi dhammo sārāṇīyo piya-karaṇo garu-karaṇo,||<br />
					saṅgahāya avivādāya avihesāya sāmaggiyā ekī-bhāvāya saṃvatti.|| ||</p>

					<p class="f4">Puna ca paraṃ āvuso bhikkhuno||<br />
					mettaṃ mano-kammaṃ pacc'upatthikaṃ hoti sabrahma-cārīsu āvī c'eva raho ca,||<br />
					ayam pi dhammo sārāṇīyo piya-karaṇo garu-karaṇo,||<br />
					saṅgahāya avivādāya avihesāya sāmaggiyā ekī-bhāvāya saṃvaṭṭati.|| ||</p>

					<p class="f4">Puna ca paraṃ āvuso bhikkhuno||<br />
					ye te lābhā dhammikā dhamma-laddhā antamaso patta-pariyāpanna-mattam pi,||<br />
					tathā-rūpehi lābhehi appaṭivibhatta-bhogī hoti sīlavantehi sabrahma-cārīhi sādhāraṇa-bhogī,||<br />
					ayam pi dhammo sārāṇīyo piya-karaṇo garu-karaṇo,||<br />
					saṅgahāya avivādāya avihesāya sāmaggiyā ekī-bhāvāya saṃvaṭṭati.|| ||</p>

					<p class="f4">Puna ca paraṃ āvuso bhikkhu||<br />
					yāni tāni sīlāni akhaṇaḍāni acchiddāni asa-balāni akammā-sāni bhujissāni viññūppasatthāni aparām-aṭṭhāni samādhi-saṃvaṭṭanikāni,||<br />
					tathā-rūpesu sīlesu sīla-sāmañña-gato <a id="pg246"><span class="f2 g"><b>[246]</b></span></a> viharati sabrahma-cārīhi āvī c'eva raho ca,||<br />
					ayam pi dhammo sārāṇīyo piya-karaṇo garu-karaṇo,||<br />
					saṅgahāya avivādāya avihesāya sāmaggiyā ekī-bhāvāya saṃvaṭṭati.|| ||</p>

					<p class="f4">Puna ca paraṃ āvuso bhikkhu||<br />
					yā'yaṃ diṭṭhi ariyā niyyāṇikā niyyāti takkarassa sammā-dukkha-k-khayāya tathā-rūpāya diṭṭhiyā diāṭṭhi-smañña-gato viharati sabrahma-cārīhi āvī c'eva raho ca,||<br />
					ayam pi dhammo sārāṇīyo piya-karano garu-karano saṅgahāya avivādāya avihesāya sāmaggiyā ekī-bhāvāya saṃvaṭṭati.|| ||</p>

					<p class="f4"><span class="f3">[<a id="p6.15">6.15</a>][<a href="../../../dhamma-vinaya/pts/dn/dn.33.06.rhyt.pts.htm#p6.15">pts</a>][<a href="../../../dhamma-vinaya/wp/dn/dn.33.06.wlsh.wp.htm#p6.15">bodh</a>][<a href="../../../dhamma-vinaya/bd/dn/dn.33.06.olds.bd.htm#p6.15">olds</a>]</span> Cha vivāda-mūlāni:|| ||</p>
					
					<p class="f4">Idh'āvuso bhikkhu||<br />
					kodhano hoti upanāhī.|| ||</p>

					<p class="f4">Yo so āvuso bhikkhu||<br />
					kodhano hoti upanāhī,||<br />
					so Sattharī pi agāravo viharati appatisso.|| ||</p>

					<p class="f4">Dhamme pi agāravo viharati appatisso.|| ||</p>

					<p class="f4">Saṅghe pi agāravo viharati appatisso,||<br />
					sikkhāya'pi na paripūra-kārī hoti.|| ||</p>

					<p class="f4">Yo so āvuso bhikkhu||<br />
					Satthari agāravo viharati appatisso,||<br />
					Dhamme agāravo viharati appatisso,||<br />
					Saṅghe agāravo viharati appatisso,||<br />
					sikkhāya na paripūra-kārī,||<br />
					so Saṅghe vivādaṃ janeti.|| ||</p>

					<p class="f4">Yo so hoti vivādo bahu-jana-ahitāya bahu-jana-asukhāya bahu-janassa anatthāya ahitāya dukkhāya deva-manussānaṃ.|| ||</p>

					<p class="f4">Eva-rūpañ ce tumhe āvuso vivāda-mūlaṃ ajjhattaṃ vā bahiddhā vā samanupasseyyātha,||<br />
					tatra tumhe āvuso tass'eva pāpakassa vivāda-mūlassa pahānāya vāyameyyātha.|| ||</p>

					<p class="f4">Eva-rūpañ ce tumhe āvuso vivāda-mūlaṃ ajjhattaṃ vā bahiddhā vā na samanupasseyyātha,||<br />
					tatra tumhe āvuso tass'eva pāpakassa vivāda-mūlassa āyatiṃ anavassavāya paṭipajjeyyātha.|| ||</p>

					<p class="f4">Evam etassa pāpakassa vivāda-mūlassa pahānaṃ hoti,||<br />
					evam etassa pāpakassa vivāda-mūlassa āyatiṃ anavassavo hoti.|| ||</p>

					<p class="f4">Puna ca paraṃ āvuso bhikkhu||<br />
					makkhī hoti palāsī.|| ||</p>

					<p class="f4">Yo so āvuso bhikkhu||<br />
					makkhī hoti palāsī,||<br />
					so Sattharī'pi agāravo viharati appatisso,||<br />
					Dhamme'pi agāravo viharati appatisso.|| ||</p>

					<p class="f4">Saṅghe pi agāravo viharati appatisso,||<br />
					sikkhāya'pi na paripūra-kārī hoti.|| ||</p>

					<p class="f4">Yo so āvuso bhikkhu Satthari agāravo viharati appatisso,||<br />
					Dhamme agāravo viharati appatisso,||<br />
					Saṅghe agāravo viharati appatisso,||<br />
					sikkhāya na paripūra-kārī,||<br />
					so Saṅghe vivādaṃ janeti.|| ||</p>

					<p class="f4">Yo so hoti vivādo bahu-jana-ahitāya bahu-jana-asukhāya bahu-janassa anatthāya ahitāya dukkhāya deva-manussānaṃ.|| ||</p>

					<p class="f4">Eva-rūpañ ce tumhe āvuso||<br />
					vivāda-mūlaṃ ajjhattaṃ vā bahiddhā vā samanupasseyyātha,||<br />
					tatra tumhe āvuso tass'eva pāpakassa vivāda-mūlassa pahānāya vāyameyyātha.|| ||</p>

					<p class="f4">Eva-rūpañ ce tumhe āvuso||<br />
					vivāda-mūlaṃ ajjhattaṃ vā bahiddhā vā||<br />
					na samanupasseyyātha,||<br />
					tatra tumhe āvuso tass'eva pāpakassa vivāda-mūlassa āyatiṃ anavassavāya paṭipajjeyyātha.|| ||</p>

					<p class="f4">Evam etassa pāpakassa vivāda-mūlassa pahānaṃ hoti,||<br />
					evam etassa pāpakassa vivāda-mūlassa āyatiṃ anavassavo hoti.|| ||</p>

					<p class="f4">Puna ca paraṃ āvuso bhikkhu||<br />
					issukī hoti maccharī.|| ||</p>

					<p class="f4">Yo so āvuso bhikkhu||<br />
					issukī hoti maccharī,||<br />
					so Satthari'pi agāravo viharati appatisso,||<br />
					Dhamme'pi agāravo viharati appatisso.|| ||</p>

					<p class="f4">Saṅghe pi agāravo viharati appatisso,||<br />
					sikkhāya'pi na paripūra-kārī hoti.|| ||</p>

					<p class="f4">Yo so āvuso bhikkhu||<br />
					Satthari agāravo viharati appatisso,||<br />
					Dhamme agāravo viharati appatisso,||<br />
					Saṅghe agāravo viharati appatisso,||<br />
					sikkhāya na paripūra-kārī,||<br />
					so Saṅghe vivādaṃ janeti.|| ||</p>

					<p class="f4">Yo so hoti vivādo||<br />
					bahu-jana-ahitāya||<br />
					bahu-jana-asukhāya||<br />
					bahu-janassa anatthāya||<br />
					ahitāya||<br />
					dukkhāya||<br />
					deva-manussānaṃ.|| ||</p>

					<p class="f4">Eva-rūpañ ce tumhe āvuso vivāda-mūlaṃ ajjhattaṃ vā bahiddhā vā samanupasseyyātha,||<br />
					tatra tumhe āvuso tass'eva pāpakassa vivāda-mūlassa pahānāya vāyameyyātha.|| ||</p>

					<p class="f4">Eva-rūpañ ce tumhe āvuso||<br />
					vivāda-mūlaṃ ajjhattaṃ vā bahiddhā vā||<br />
					na samanupasseyyātha,||<br />
					tatra tumhe āvuso tass'eva pāpakassa vivāda-mūlassa āyatiṃ anavassavāya paṭipajjeyyātha.|| ||</p>

					<p class="f4">Evam etassa pāpakassa vivāda-mūlassa pahānaṃ hoti,||<br />
					evam etassa pāpakassa vivāda-mūlassa āyatiṃ anavassavo hoti.|| ||</p>

					<p class="f4">Puna ca paraṃ āvuso bhikkhu||<br />
					saṭho hoti māyāvi,||<br />
					yo so āvuso bhikkhu saṭho hoti māyāvī,||<br />
					so Satthari'pi agāravo viharati appatisso,||<br />
					Dhamme'pi agāravo viharati appatisso.|| ||</p>

					<p class="f4">Saṅghe pi agāravo viharati appatisso,||<br />
					sikkhāya'pi na paripūra-kārī hoti.|| ||</p>

					<p class="f4">Yo so āvuso bhikkhu||<br />
					Satthari agāravo viharati appatisso,||<br />
					Dhamme agāravo viharati appatisso,||<br />
					Saṅghe agāravo viharati appatisso,||<br />
					sikkhāya na paripūra-kārī,||<br />
					so Saṅghe vivādaṃ janeti.|| ||</p>

					<p class="f4">Yo so hoti vivādo||<br />
					bahu-jana-ahitāya||<br />
					bahu-jana-asukhāya||<br />
					bahu-janassa anatthāya||<br />
					ahitāya||<br />
					dukkhāya||<br />
					deva-manussānaṃ.|| ||</p>

					<p class="f4">Eva-rūpañ ce tumhe āvuso||<br />
					vivāda-mūlaṃ ajjhattaṃ vā bahiddhā vā samanupasseyyātha,||<br />
					tatra tumhe āvuso tass'eva pāpakassa vivāda-mūlassa pahānāya vāyameyyātha.|| ||</p>

					<p class="f4">Eva-rūpañ ce tumhe āvuso||<br />
					vivāda-mūlaṃ ajjhattaṃ vā bahiddhā vā||<br />
					na samanupasseyyātha,||<br />
					tatra tumhe āvuso tass'eva pāpakassa vivāda-mūlassa āyatiṃ anavassavāya paṭipajjeyyātha.|| ||</p>

					<p class="f4">Evam etassa pāpakassa vivāda-mūlassa pahānaṃ hoti,||<br />
					evam etassa pāpakassa vivāda-mūlassa āyatiṃ anavassavo hoti.|| ||</p>

					<p class="f4">Puna ca paraṃ āvuso bhikkhu||<br />
					pāpiccho hoti micchā-diṭṭhi,||<br />
					yo so āvuso bhikkhu pāpiccho hoti micchā-diṭṭhī,||<br />
					so Satthari'pi agāravo viharati appatisso,||<br />
					Dhamme'pi agāravo viharati appatisso.|| ||</p>

					<p class="f4">Saṅghe pi pi agāravo viharati appatisso, sikkhāya'pi na paripūra-kārī hoti.|| ||</p>

					<p class="f4">Yo so āvuso bhikkhu Satthari agāravo viharati appatisso,||<br />
					Dhamme agāravo viharati appatisso,||<br />
					Saṅghe agāravo viharati appatisso,||<br />
					sikkhāya na paripūra-kārī,||<br />
					so Saṅghe vivādaṃ janeti.|| ||</p>

					<p class="f4">Yo so hoti vivādo||<br />
					bahu-jana-ahitāya||<br />
					bahu-jana-asukhāya||<br />
					bahu-janassa anatthāya||<br />
					ahitāya||<br />
					dukkhāya||<br />
					deva-manussānaṃ.|| ||</p>

					<p class="f4">Eva-rūpañ ce tumhe āvuso||<br />
					vivāda-mūlaṃ ajjhattaṃ vā bahiddhā vā samanupasseyyātha,||<br />
					tatra tumhe āvuso tass'eva pāpakassa vivāda-mūlassa pahānāya vāyameyyātha.|| ||</p>

					<p class="f4">Eva-rūpañ ce tumhe āvuso||<br />
					vivāda-mūlaṃ ajjhattaṃ vā bahiddhā vā||<br />
					na samanupasseyyātha,||<br />
					tatra tumhe āvuso tass'eva pāpakassa vivāda-mūlassa āyatiṃ anavassavāya paṭipajjeyyātha.|| ||</p>

					<p class="f4">Evam etassa pāpakassa vivāda-mūlassa pahānaṃ hoti,||<br />
					evam etassa pāpakassa vivāda-mūlassa āyatiṃ anavassavo hoti.|| ||</p>

					<p class="f4">Puna ca paraṃ āvuso bhikkhu||<br />
					<a id="pg247"><span class="f2 g"><b>[247]</b></span></a> sandiṭṭhi-parāmāsī hoti ādhāna-gāhī du-p-paṭi-nissaggī.|| ||</p>

					<p class="f4">Yo so āvuso bhikkhu||<br />
					sandiṭṭhi-parāmāsī hoti ādhāna-gāhī du-p-paṭi-nissaggī,||<br />
					so Sattharī pi agāravo viharati appatisso.|| ||</p>

					<p class="f4">Dhamme pi agāravo viharati appatisso.|| ||</p>
					
					<p class="f4">Saṅghe pi agāravo viharati appatisso,||<br />
					sikkhāya'pi na paripūra-kārī hoti.|| ||</p>

					<p class="f4">Yo so āvuso bhikkhu||<br />
					Satthari agāravo viharati appatisso,||<br />
					Dhamme agāravo viharati appatisso,||<br />
					Saṅghe agāravo viharati appatisso,||<br />
					sikkhāya na paripūra-kārī,||<br />
					so Saṅghe vivādaṃ janeti.|| ||</p>

					<p class="f4">Yo so hoti vivādo||<br />
					bahu-jana-ahitāya||<br />
					bahu-jana-asukhāya||<br />
					bahu-janassa anatthāya||<br />
					ahitāya dukkhāya deva-manussānaṃ.|| ||</p>

					<p class="f4">Eva-rūpañ ce tumhe āvuso vivāda-mūlaṃ ajjhattaṃ vā bahiddhā vā samanupasseyyātha,||<br />
					tatra tumhe āvuso tass'eva pāpakassa vivāda-mūlassa pahānāya vāyameyyātha.|| ||</p>

					<p class="f4">Eva-rūpañ ce tumhe āvuso vivāda-mūlaṃ ajjhattaṃ vā bahiddhā vā||<br />
					na samanupasseyyātha,||<br />
					tatra tumhe āvuso tass'eva pāpakassa vivāda-mūlassa āyatiṃ anavassavāya paṭipajjeyyātha.|| ||</p>

					<p class="f4">Evam etassa pāpakassa vivāda-mūlassa pahānaṃ hoti,||<br />
					evam etassa pāpakassa vivāda-mūlassa āyatiṃ anavassavo hoti.|| ||</p>

					<p class="f4"><span class="f3">[<a id="p6.16">6.16</a>][<a href="../../../dhamma-vinaya/pts/dn/dn.33.06.rhyt.pts.htm#p6.16">pts</a>][<a href="../../../dhamma-vinaya/wp/dn/dn.33.06.wlsh.wp.htm#p6.16">bodh</a>][<a href="../../../dhamma-vinaya/bd/dn/dn.33.06.olds.bd.htm#p6.16">olds</a>]</span> Cha dhātuyo:|| ||</p>
					
					<p class="f4">Paṭhavī-dhātu,||<br />
					āpo-dhātu,||<br />
					tejo-dhātu,||<br />
					vāyo-dhātu,||<br />
					ākāsa-dhātu,||<br />
					viññāṇa-dhātu.|| ||</p>

					<p class="f4"><span class="f3">[<a id="p6.17">6.17</a>][<a href="../../../dhamma-vinaya/pts/dn/dn.33.06.rhyt.pts.htm#p6.17">pts</a>][<a href="../../../dhamma-vinaya/wp/dn/dn.33.06.wlsh.wp.htm#p6.17">bodh</a>][<a href="../../../dhamma-vinaya/bd/dn/dn.33.06.olds.bd.htm#p6.17">olds</a>]</span> Cha nissaraṇiyā dhātuyo:|| ||</p>
					
					<p class="f4">Idh'āvuso bhikkhu evaṃ vadeyya:|| ||</p>

					<p class="f4">'Mettā hi kho me āvuso ceto-vimutti bhāvitā||<br />
					<a id="pg248"><span class="f2 g"><b>[248]</b></span></a> bahulī-katā||<br />
					yānī-katā||<br />
					vatthu-katā||<br />
					anuṭṭhitā paricitā susamāraddhā.|| ||</p>

					<p class="f4">Atha ca pana me vyāpādo cittaṃ pariyādāya tiṭṭhatī' ti.|| ||</p>

					<p class="f4">So mā h'evan ti'ssa vacanīyo,||<br />
					'Mā'yasmā evaṃ avaca,||<br />
					mā Bhagavantaṃ abbh'ācikkhi,||<br />
					na hi sādhu Bhagavato abbha-k-khānaṃ,||<br />
					na hi Bhagavā evaṃ vadeyya.|| ||</p>

					<p class="f4">Aṭṭhānam etaṃ āvuso anavakāso.|| ||</p>

					<p class="f4">Yaṃ mettāya ceto-vimuttiyā bhāvitāya||<br />
					bahulī-katāya||<br />
					yānī-katāya||<br />
					vatthu-katāya||<br />
					anuṭṭhitāya paricitāya susamāraddhāya;||<br />
					atha ca pan'assa vyāpādo cittaṃ pariyādāya ṭhassatī'ti,||<br />
					n'etaṃ ṭhānaṃ vijjati.|| ||</p>

					<p class="f4">Nissaraṇaṃ h'etaṃ āvuso vyāpādassa||<br />
					yad idaṃ mettā ceto-vimuttī'ti.|| ||</p>

					<p class="f4">Idha pana āvuso bhikkhu evaṃ vadeyya: -</p>

					<p class="f4">'Karuṇā hi kho me ceto-vimutti bhāvitā||<br />
					bahulī-katā||<br />
					yānī-katā||<br />
					vatthu-katā||<br />
					anuṭṭhitā paricitā susamāraddhā.|| ||</p>

					<p class="f4">Atha ca pana me vihesā cittaṃ pariyādāya tiṭṭhatī' ti.|| ||</p>

					<p class="f4">So mā h'evan ti'ssa vacanīyo,||<br />
					vacanīyo:||<br />
					'Mā 'yasmā evaṃ avaca,||<br />
					mā Bhagavantaṃ abbh'ācikkhi,||<br />
					na hi sādhu Bhagavato abbha-k-khānaṃ,||<br />
					na hi Bhagavā evaṃ vadeyya.|| ||</p>

					<p class="f4">Aṭṭhānam etaṃ āvuso anavakāso.|| ||</p>

					<p class="f4">Yaṃ karuṇāya ceto-vimuttiyā bhāvitāya||<br />
					bahulī-katāya||<br />
					yānī-katāya||<br />
					vatthu-katāya||<br />
					anuṭṭhitāya paricitāya susamāraddhāya atha ca pan'assa vihesā cittaṃ pariyādāya ṭhassatī'ti||<br />
					n'etaṃ ṭhānaṃ vijjati.|| ||</p>

					<p class="f4">Nissaraṇaṃ h'etaṃ āvuso vihesāya||<br />
					yad idaṃ karuṇā ceto-vimutti.|| ||</p>

					<p class="f4">Idha pan'āvuso bhikkhu evaṃ vadeyya:|| ||</p>

					<p class="f4">'Muditā hi kho me ceto-vimutti bhāvitā||<br />
					bahulī-katā||<br />
					yānī-katā||<br />
					vatthu-katā||<br />
					anuṭṭhitā paricitā susamāraddhā.|| ||</p>

					<p class="f4">Atha ca pana me arati cittaṃ pariyādāya tiṭṭhatī' ti.|| ||</p>

					<p class="f4">So mā h'evan ti'ssa vacanīyo,||<br />
					vacanīyo,||<br />
					'Mā 'yasmā evaṃ avaca,||<br />
					mā Bhagavantaṃ abbh'ācikkhi,||<br />
					na hi sādhu Bhagavato abbha-k-khānaṃ,||<br />
					na hi Bhagavā evaṃ vadeyya.'</p>

					<p class="f4">Aṭṭhāname taṃ āvuso anavakāso.|| ||</p>

					<p class="f4">Yaṃ muditāya ceto-vimuttiyā bhāvitāya||<br />
					bahulī-katāya||<br />
					yānī-katāya||<br />
					vatthu- <a id="pg249"><span class="f2 g"><b>[249]</b></span></a> katāya||<br />
					anuṭṭhitāya paricitāya susamāraddhāya,||<br />
					atha ca pan'assa arati cittaṃ pariyādāya ṭhassatī'ti,||<br />
					n'etaṃ ṭhānaṃ vijjati.|| ||</p>

					<p class="f4">Nissaraṇaṃ h'etaṃ āvuso aratiyā,||<br />
					yad idaṃ muditā ceto-vimutti.|| ||</p>

					<p class="f4">Idha pan'āvuso bhikkhu evaṃ vadeyya:|| ||</p>

					<p class="f4">'Upekkhā hi kho me ceto-vimutti bhāvitā||<br />
					bahulī-katā||<br />
					yānī-katā||<br />
					vatthu-katā||<br />
					anuṭṭhitā paricitā susamāraddhā.|| ||</p>

					<p class="f4">Atha ca pana me rāgo cittaṃ pariyādāya tiṭṭhatī' ti.|| ||</p>

					<p class="f4">So mā h'evan ti'ssa vacanīyo,||<br />
					vacanīyo,||<br />
					'Mā 'yasmā evaṃ avaca,||<br />
					mā Bhagavantaṃ abbh'ācikkhi,||<br />
					na hi sādhu Bhagavato abbha-k-khānaṃ,||<br />
					na hi Bhagavā evaṃ vadeyya.'</p>

					<p class="f4">Aṭṭhānam etaṃ āvuso anavakāso.|| ||</p>

					<p class="f4">Yaṃ upekkhāya ceto-vimuttiyā bhāvitāya||<br />
					bahulī-katāya||<br />
					yānī-katāya||<br />
					vatthu-katāya||<br />
					anuṭṭhitāya paricitāya susamāraddhāya,||<br />
					atha ca pan'assa rāgo cittaṃ pariyādāya ṭhassatī'ti,||<br />
					n'etaṃ ṭhānaṃ vijjati.|| ||</p>

					<p class="f4">Nissaraṇaṃ h'etaṃ āvuso rāgassa,||<br />
					yad idaṃ upekkhā ceto-vimutti.|| ||</p>

					<p class="f4">Idha pan'āvuso bhikkhu evaṃ vadeyya:|| ||</p>

					<p class="f4">'Animittā hi kho me ceto-vimutti bhāvitā||<br />
					bahulī-katā||<br />
					yānī-katā||<br />
					vatthu-katā||<br />
					anuṭṭhitā paricitā susamāraddhā.|| ||</p>

					<p class="f4">Atha ca pana me nimittānusārī viññāṇaṃ hotī' ti.|| ||</p>

					<p class="f4">So mā h'evan ti'ssa vacanīyo,||<br />
					vacanīyo,||<br />
					'Mā 'yasmā evaṃ avaca,||<br />
					mā Bhagavantaṃ abbh'ācikkhi,||<br />
					na hi sādhu Bhagavato abbha-k-khānaṃ,||<br />
					na hi Bhagavā evaṃ vadeyya.'</p>

					<p class="f4">Aṭṭhānam etaṃ āvuso anavakāso.|| ||</p>

					<p class="f4">Yaṃ animittāya ceto-vimuttiyā bhāvitāya||<br />
					bahulī-katāya||<br />
					yānī-katāya||<br />
					vatthu-katāya||<br />
					anuṭṭhitāya paricitāya susamāraddhāya,||<br />
					atha ca pan'assa nimittānusārī viññāṇaṃ bhavissa' ti,||<br />
					n'etaṃ ṭhānaṃ vijjati.|| ||</p>

					<p class="f4">Nissaraṇaṃ h'etaṃ āvuso sabba-nimittānaṃ,||<br />
					yad idaṃ animittā ceto-vimutti.|| ||</p>

					<p class="f4">Idha pan'āvuso bhikkhu evaṃ vadeyya:|| ||</p>

					<p class="f4">'"Asmī" ti kho me vigataṃ||<br />
					"ayam aham asmī" ti||<br />
					na samanupassāmi.|| ||</p>

					<p class="f4">Atha ca pana me vicikicchā-kathaṃ-kathā-sallaṃ cittaṃ pariyādāya tiṭṭhatī' ti.|| ||</p>

					<p class="f4">So mā h'evan ti'ssa vacanīyo,||<br />
					vacanīyo,||<br />
					'Mā 'yasmā evaṃ avaca,||<br />
					mā Bhagavantaṃ abbh'ācikkhi,||<br />
					na hi <a id="pg250"><span class="f2 g"><b>[250]</b></span></a> sādhu Bhagavato abbha-k-khānaṃ,||<br />
					na hi Bhagavā evaṃ vadeyya.'</p>

					<p class="f4">Aṭṭhānam etaṃ āvuso anavakāso.|| ||</p>

					<p class="f4">Yaṃ "asmī" ti vigate||<br />
					"ayam aham asmī" ti||<br />
					asamanupassato,||<br />
					atha ca pan'assa vicikicchā-kathaṃ-kathā-sallaṃ cittaṃ pariyādāya ṭhassatī' ti||<br />
					n'etaṃ ṭhānaṃ vijjati.|| ||</p>

					<p class="f4">Nissaraṇaṃ h'etaṃ āvuso vicikicchā-kathaṃ-kathā-sallassa,||<br />
					yad idaṃ "asmī" ti||<br />
					mānassa samugghāto.|| ||</p>

					<p class="f4"><span class="f3">[<a id="p6.18">6.18</a>][<a href="../../../dhamma-vinaya/pts/dn/dn.33.06.rhyt.pts.htm#p6.18">pts</a>][<a href="../../../dhamma-vinaya/wp/dn/dn.33.06.wlsh.wp.htm#p6.18">bodh</a>][<a href="../../../dhamma-vinaya/bd/dn/dn.33.06.olds.bd.htm#p6.18">olds</a>]</span> Cha anuttariyāni:|| ||</p>
					
					<p class="f4">Dassan'ānuttariyaṃ,||<br />
					savan'ānuttariyaṃ,||<br />
					lābh'ānuttariyaṃ,||<br />
					sikkh'ānuttariyaṃ,||<br />
					pāricariy'ānuttariyaṃ,||<br />
					anussat'ānuttariyaṃ.|| ||</p>

					<p class="f4"><span class="f3">[<a id="p6.19">6.19</a>][<a href="../../../dhamma-vinaya/pts/dn/dn.33.06.rhyt.pts.htm#p6.19">pts</a>][<a href="../../../dhamma-vinaya/wp/dn/dn.33.06.wlsh.wp.htm#p6.19">bodh</a>][<a href="../../../dhamma-vinaya/bd/dn/dn.33.06.olds.bd.htm#p6.19">olds</a>]</span> Cha anussati-ṭhānāni:|| ||</p>
					
					<p class="f4">Buddh'ānu-s-sati,||<br />
					Dhamm'ānu-s-sati,||<br />
					Saṅgh'ānu-s-sati,||<br />
					sīl'ānu-s-sati,||<br />
					cāg'ānu-s-sati,||<br />
					devat'ānu-s-sati.|| ||</p>

					<p class="f4"><span class="f3">[<a id="p6.20">6.20</a>][<a href="../../../dhamma-vinaya/pts/dn/dn.33.06.rhyt.pts.htm#p6.20">pts</a>][<a href="../../../dhamma-vinaya/wp/dn/dn.33.06.wlsh.wp.htm#p6.20">bodh</a>][<a href="../../../dhamma-vinaya/bd/dn/dn.33.06.olds.bd.htm#p6.20">olds</a>]</span> Cha satata-vihārā:|| ||</p>
					
					<p class="f4">Idh'āvuso bhikkhu||<br />
					cakkhunā rūpaṃ disvā||<br />
					n'eva sumano hoti||<br />
					na dummano,||<br />
					upekkhako viharati sato sampajāno.|| ||</p>
					
					<p class="f4">Sotena saddaṃ sutvā||<br />
					n'eva sumano hoti||<br />
					na dummano,||<br />
					upekkhako viharati sato sampajāno.|| ||</p>

					<p class="f4">Ghāṇena gadhaṃ ghāyitvā||<br />
					n'eva sumano hoti||<br />
					na dummano,||<br />
					upekkhako viharati sato sampajāno.|| ||</p>

					<p class="f4">Jivhāya rasaṃ sāyitvā||<br />
					n'eva sumano hoti||<br />
					na dummano,||<br />
					upekkhako viharati sato sampajāno.|| ||</p>

					<p class="f4">Kāyena phoṭṭhabbaṃ phūsitvā||<br />
					n'eva sumano hoti||<br />
					na dummano,||<br />
					upekkhako viharati sato sampajāno.|| ||</p>

					<p class="f4">Manasā dhammaṃ viññāya||<br />
					n'eva sumano hoti||<br />
					na dummano,||<br />
					upekkhako viharati sato sampajāno.|| ||</p>

					<p class="f4"><span class="f3">[<a id="p6.21">6.21</a>][<a href="../../../dhamma-vinaya/pts/dn/dn.33.06.rhyt.pts.htm#p6.21">pts</a>][<a href="../../../dhamma-vinaya/wp/dn/dn.33.06.wlsh.wp.htm#p6.21">bodh</a>][<a href="../../../dhamma-vinaya/bd/dn/dn.33.06.olds.bd.htm#p6.21">olds</a>]</span> chaḷ ābhijātiyo:|| ||</p>
					
					<p class="f4">Idh'āvuso ekacco kaṇhābhi- <a id="pg251"><span class="f2 g"><b>[251]</b></span></a> jātiko samāno kaṇhaṃ dhammaṃ abhijāyati.|| ||</p>

					<p class="f4">Idh'āvuso ekacco kaṇh'ābhijātiko samāno sukkaṃ dhammaṃ abhijāyati.|| ||</p>

					<p class="f4">Idh'āvuso ekacco kaṇh'ābhijātiko samāno akaṇhaṃ asukkaṃ Nibbānaṃ abhijāyati.|| ||</p>

					<p class="f4">Idh'pan'āvuso ekacco sukk'ābhijātiko samāno sukkaṃ dhammaṃ abhijāyati.|| ||</p>

					<p class="f4">Idh'pan'āvuso ekacco sukk'ābhijātiko samāno kaṇhaṃ dhammaṃ abhijāyati.|| ||</p>

					<p class="f4">Idh'pan'āvuso ekacco sukk'ābhijātiko samāno akaṇhaṃ asukkaṃ Nibbānaṃ abhijāyati.|| ||</p>

					<p class="f4"><span class="f3">[<a id="p6.22">6.22</a>][<a href="../../../dhamma-vinaya/pts/dn/dn.33.06.rhyt.pts.htm#p6.22">pts</a>][<a href="../../../dhamma-vinaya/wp/dn/dn.33.06.wlsh.wp.htm#p6.22">bodh</a>][<a href="../../../dhamma-vinaya/bd/dn/dn.33.06.olds.bd.htm#p6.22">olds</a>]</span> Cha nibbedha-bhāgiyā-saññā:|| ||</p>
					
					<p class="f4">Anicca-saññā,||<br />
					anicce dukkha-saññā,||<br />
					dukkhe anatta-saññā,||<br />
					pahāna-saññā,||<br />
					virāga-saññā,||<br />
					nirodha-saññā.|| ||</p>

					<p class="f4">Ime kho āvuso tena Bhagavatā||<br />
					jānatā passatā||<br />
					arahatā||<br />
					Sammā-SamBuddhena||<br />
					cha dhammā sammād-akkhātā.|| ||</p>

					<p class="f4">Tattha sabbeh'eva saṅgāyitabbaṃ||<br />
					na vivaditabbaṃ,||<br />
					yatha-yidaṃ Brahma-cariyaṃ||<br />
					addhaniyaṃ assa cira-ṭ-ṭhitikaṃ,||<br />
					tad assa bahu-jana-hitāya,||<br />
					bahu-jana-sukhāya,||<br />
					lokānukampāya,||<br />
					atthāya,||<br />
					hitāya,||<br />
					sukhāya,||<br />
					deva-manussānaṃ.|| ||</p>

					<p class="f4">Ime kho āvuso tena Bhagavatā jānatā passatā arahatā Sammā Sambuddhena cha dhammā sammad-akkhātā.|| ||</p>

					<p class="f4">Tattha sabbeh'eva saṅgāyitabbaṃ na vivaditabbaṃ, yatha-yidaṃ Brahma-cariyaṃ addhaniyaṃ  assa cira-ṭ-ṭhitikaṃ, tad assa bahu-jana-hitāya bahu-jana-sukhāya lok-ā-nukampāya atthāya hitāya sukhāya deva-manussānaṃ.|| ||</p>

					<hr />

					<p class="ctr" style="margin-top: 4px">&nbsp;[<a href="../../../dhamma-vinaya/pali/dn/dn.33.01-02.pali.bd.htm">Ones and Twos</a>]
					&nbsp;[<a href="../../../dhamma-vinaya/pali/dn/dn.33.03.pali.bd.htm">Threes</a>]
					&nbsp;[<a href="../../../dhamma-vinaya/pali/dn/dn.33.04.pali.bd.htm">Fours</a>]
					&nbsp;[<a href="../../../dhamma-vinaya/pali/dn/dn.33.05.pali.bd.htm">Fives</a>]
					&nbsp;[<a href="../../../dhamma-vinaya/pali/dn/dn.33.06.pali.bd.htm">Sixes</a>]
					&nbsp;[<a href="../../../dhamma-vinaya/pali/dn/dn.33.07.pali.bd.htm">Sevens</a>]
					&nbsp;[<a href="../../../dhamma-vinaya/pali/dn/dn.33.08.pali.bd.htm">Eights</a>]
					&nbsp;[<a href="../../../dhamma-vinaya/pali/dn/dn.33.09.pali.bd.htm">Nines</a>]
					&nbsp;[<a href="../../../dhamma-vinaya/pali/dn/dn.33.10.pali.bd.htm">Tens</a>]</p>

</div>

<hr />

<p class="fine ctr c"><b>Contact:</b><br />
<img src="../../../resources/images/contact.email.jpg" width="178" height="24" alt="E-mail" /><br />
<a href="../../../frontmatter/004_copyright.htm">Copyright Statement</a></p>

</body>
</html>